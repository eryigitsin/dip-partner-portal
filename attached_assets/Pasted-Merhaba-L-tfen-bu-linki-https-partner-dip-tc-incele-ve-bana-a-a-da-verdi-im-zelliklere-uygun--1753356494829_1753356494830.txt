Merhaba. Lütfen bu linki (https://partner.dip.tc) incele ve bana aşağıda verdiğim özelliklere uygun olarak bir model kurgula. Bu linkte yapılmaya çalışılan sistem bir partner (iş ortağı) yönetim sistemi. Sistemin ana kurgusunu anla ve buna uygun, madde madde ilettiğim özellikleri de dikkate alarak bir model kurgula. Ancak mevcut link bir wordpress server gibi kurgulandı. Bunu istemiyorum. Burada daha modern ve akıcı bir script kullanılabilir next.js benzeri. Bu linkteki header ve footer'ı aynen istiyorum. Bu header ve footer https://dip.tc web sitesinden kopyalandı. Ama sadece header ve footer buradan alındı. Yine aynı web sitesinden (https://dip.tc) DİP'e ait genel bilgileri (adres, iletişim, kurucu bilgisi, DİP hakkında bir paragraflık açıklama v.s.) alabilirsin. Ancak kuracağımız sistem https://partner.dip.tc adresinde yer alan partner yönetim sistemi. Sen orayı analiz ettikten sonra aşağıda verdiğim bilgilere göre sistemi kurgula.  

1. Site Türkçe ana dil olacak şekilde Türkçe - İngilizce olarak tasarlanacak.
2. Sistemde iki ana hesap çeşidi, bir de her iki tarafı da kontrol edip analizleri görebilen, aktiviteleri takip eden ve bir çok manuel işlem yapabilen bir admin hesabı olacak. Admin hesabı yetkilendirmeleri ile iki alt gruba ayrılabilecek. Master admin (bütün kontrol) ve Editör admin (sadece partner bilgilerini ve site içeriğini kontrol edip manuel olarak güncelleyebilecek veya partnerin güncelleme talebini inceleyip onay verecek. 
3. Ana sayfada şu andaki linkte olduğu gibi bir hero bölümü olacak ancak bu bölüm arkaya video ve imaj koyulabilecek şekilde kurgulanacak. Önde yine buradaki metin ve iki call to action butonu olacak. “İŞ ORTAĞI OL” butonuna tıklandığında tıpkı orijinal linkteki gibi “İş Ortağı Başvuru Formu” ve istenen bilgileri aynen içeren bir form açılacak. Bu forma yapılan başvuru admin panelindeki “Onay Bekleyen Partnerler” bölümüne gelecek. Onaylandıktan sonra “Onaylanan Partnerler” bölümüne geçecek ve ana sayfada bu partnere ait yeni bir partner kartı açılacak. 
4. Ana sayfa hero bölümündeki ikinci Call2Action butonu olan “HİZMET AL” butonuna tıklandığında sayfa partner kartlarının olduğu bölüme kayacak. 
5. Partnerlerin istelendiği alt bölümün başlığı, ”DİP İş Ortakları Kataloğu” olacak. İlettiğim linkteki (https://partner.dip.tc) İngilizce/Türkçe butonu yeni kurguda yer almayacak. Language Switcher sadece heder ve footer’da olacak. Tıpkı bu linkteki gibi kategorilerine göre iş ortağı arama ve filtreleme fonksiyonu olacak. 
6. Her partner kartında partnerin adı, logosu ve kullanıcıların görmesini istediği kısa açıklama yer alacak. Altında iki buton olacak. Bu butonlar “TEKLİF AL” ve “PROFİLİ GÖR” butonları olacak. TEKLİF AL butonuna tıklandığında tıpkı ilettiğim linkteki gibi teklif talep formu aynı bilgilerle açılacak. Formun üst kısmında “DİP’e Özel Avantajlar” yazacak. Altında Partner adı ve yanında partner başvuru formunda yer alan “ DİP Üyelerine Özel Fırsat Teklifiniz Nedir? * “ sorusunun cevabı yazacak. PROFİLİ GÖR butonuna tıklandığında ise partnerin profiline gidilecek. Partner bu profildeki her detayı kendi partner portalında düzenleyip admin onayına gönderebilecek. Admin onayladıktan sonra partner profilinde görünür olacak. Partner profili de (https://partner.dip.tc/partner-profile.php?id=2) örneğindeki gibi logonun, kapak fotosunun yer aldığı, partnerin kendi panelinden yaptığı paylaşımların yer aldığı (bu paylaşımlar tekil link olarak alınıp sosyal ağlarda paylaşılabilecek ve paylaşım yapılırken foto & video gibi medya da eklenebilecek.) Sağında da yine linkteki gibi firma iletişim bilgilerinin yer aldığı Linkedin şirket sayfası benzeri bir formatta olacak. Sağ sütunda firma bilgileri, hizmet kalemleri, partnere ait sosyal ağ butonları ve firma yetkilileri yer alacak. Kapak bölümünde Firmanın adres bilgisi sadece şehir ve ülke olarak, ofis konumu tıklanabilir harita linki olarak ve şirket büyüklüğü partner başvuru formunda istenen formatta yer alacak. Sağında TEKLİF AL, İLETİŞİME GEÇ ve TAKİP ET butonları olacak. TEKLİF AL butonuna tıklandığında ana sayfadaki partner kartında pop-up olarak açılan teklif talep formunun aynısı açılacak. İLETİŞİME GEÇ butonu tıklandığında kullanıcılar bir konu, mesaj ve basit bir dosya ekleme modülü ile mesaj yazabilecek. bu mesaj partner portalına “kullanıcı mesajları” diye bir bölüme düşecek ve kullanıcının iletişim bilgilerini de kullanıcı hesabından çekecek. TAKİP ET butonuna tıklandığında ise Twitter mantığında partner kullanıcı tarafından takip edilmiş olacak. Takipçi sayısı partner profilinde butonların hemen yanında gösterilecek. Ana sayfadaki partner kartında da takipçi sayısı görülecek ve ana sayfadaki partnerler default olarak takip sayısı sayısına göre çoktan aza doğru sıralanacak. Diğer sıralama seçenecekleri: “Eklenme Tarihine Göre” yeniden eskiye veya eskiden yeniye göre olabilecek. 
7. Yolladığım linkte (https://partner.dip.tc/) bu partnerler bölümünün altında yer alan “Üye Firmalarımıza Özel Fırsatlar Yakında” bölümünde “İş Ortağımız Olun” yazacak ve altındaki metin aynen alınacak. İki C2A butonu yer alacak. Birisi “İŞ ORTAĞI OL” bu seçildiğinde iş ortaklığı başvuru formu açılacak, diğeri de “İLETİŞİME GEÇ” bu seçildiğinde de https://dip.tc/iletisim sayfası yeni sekmede açılacak.
8. Partnerin kendi panelinde ise partnere gelen hizmet talepleri, profil düzenleme bölümü, bütün takipçilerin iletişim bilgileri dahil listesi, mesaj bölümü ve profil istatistikleri yer alacak. Partnerler burada bütün hizmet taleplerini ve potansiyel müşterilerini tıpkı bir CRM sistemi gibi arama notları, SMS notları, genel notlar, bu panel üzerinden mail ve sms lietişimi, anlaşma ve lead aşamaları, anlaşma potansiyel değeri, kapatma durumu ve tarihsel gelişimi funnel mantığında yönetebilecek. Bu panelde ayrıca partner giriş bilgilerini değiştirebilecek. Giriş e-postası ve şifresini kod gönderimi onaylama sistemi kurgusu ile birlikte değiştirebilecek. Ayrıca partner yine bu panelden hizmetlerini ekleyebilecek. Ödeme sistemlerindeki “Linkle Ödeme” mantığında hizmet detaylarını girebilecek ve hizmetleri “Hizmet Kartları” olarak partner profilinde listelenecek. Partner herkese açık profilde hangi hizmetlerin listeleneceği ve listelenen hizmetlerin fiyatlarının gizlenmesi ve gösterilmesi gibi detayları kendi panelinden yönetebilecek. Ayrıca bu hizmetler için tekil olarak paylaşım linkleri oluşturularak Shopify ödeme sayfası benzeri bir ödeme ekranı ile ödeme alınabilecek. Burada ödeme sistemi olarak PayTR’yi entegre edeceğiz. PayTR’nin API dökümanını bu linkte: https://dev.paytr.com/en. Ayrıca partner bu hizmetleri birleştirerek özel paketler (bundle) oluşturabilecek ve bu paketler ayrıca fiyatlandırılıp ayrıca tekil link olarak paylaşılabilecek. Son olarak partnerler ödeme almaya hazır ve PDF olarak da indirilebilen bir teklif dosyası ya da proforma fatura da oluşturabilecek. Bu teklif veya proforma faturaya oluşturulan hizmet kalemleri ve hizmet paketleri kolaylıkla eklenebilcek ve ayrıca manuel olarak da teklife hizmet & ürün kalemleri eklenerek ayrıca fiyatlandırılabilecek. Bütün tekliflerde KDV oranı %20 olarak belirlenecek ve hizmetler listelenirken parantez içinde (KDV Dahil) yazacak. Partner hizmetleri ve teklifleri kendi belirlediği kura göre yazabilecek. Dört ana kur TRY, USD, EUR ve GBP olacak. Bu kurlar (https://github.com/fawazahmed0/exchange-api) linkindeki sistem kullanılarak gerçek zamanlı olarak kullanıcının talebine göre güncellenip hizmet kalemleri istenen kurda listelenebilecek. Bu teklif ve proforma faturaya ait link de paylaşılabilecek ve hemen o linkten “SİPARİŞE DÖNÜŞTÜR” şeklinde teklife ödeme yapılabilecek. Ödeme bildirimi hem kullanıcıya, hem partnere, hem de admine e-posta olarak iletilecek. 
9. Son hesap tipi olan kullanıcı hesabında ise kullanıcılar primary olarak “Linkedin Connect” ile bağlanıp oradaki Profil resmi, isim soyisim, firma, ünvan, sektör, e-posta, telefon, firma web sitesi gibi bilgiler ile üye olabilecek. Eğer Linkedin Connect kullanmak istemezlerse standart e-posta & şifre ve kayıt formu ile kayıt olabilecekler. Kullancılardan yine Profil resmi, isim soyisim, firma, ünvan, sektör, e-posta, telefon, firma web sitesi gibi bilgiler manuel olarak istenecek. DİP’e üye misiniz? sorusu EVET / HAYIR şeklinde sorulacak. Eğer HAYIR işaretlenirse “Üye olmak ister misiniz?” Sorusu çoktan seçmeli olarak “Evet, Hayır ve Belki Daha Sonra” seçenekleri ile sorulacak. Kullanıcı kendi panelinde hem profil bilgilerini güncelleyebilecek, hem daha önce teklif talep ettiği partnerleri ve detayları görebilecek, gelen teklifleri görüntüleyecek, kabul veya red edebilecek. Kabul etmesi durumunda hemen oradan ödeme yapabilecek. Kullanıcı panelde farklı bir bölümde takip ettiği partnerleri görebilecek ve istediklerini takipten çıkabilecek. Yeni takip önerileri görecek. Son olarak mesajlaşma bölümünde partnerlerle mesajlaşmalarını görebilecek. Kullanıcılar bu panelde “PARTNER OL” butonu ile partnerlik başvurusu yapabilecek ve “YETKİLİ OL” butonu ile her hangi bir partnerin yetkililerinden birisi olarak partner profilinde kendini gösterebilecek. Bunun için master adminin yetkilinin partner ile bağlantısı olduğunu onaylaması gerekiyor. 
10. Admin paneline gelindiğinde ise. Master Admin ve Editör Admin diye iki farklı admin paneli olacak. Editör admin sadece partnerleri ve kullanıcıları görüp bazı özelliklerini yönetebilecek. Bu iki gruptaki kullanıcı ve partnerlerin profil bilgilerini manuel değiştirebilecek ve kendilerinden gelen değişiklik taleplerini onaylayıp reddedebilecek. Yetkili ataması yapabilecek ve yetkili olma taleplerini onaylayıp reddedebilecek. Hem partnerlere, hem de kullanıcılara “Editör Admin” sıfatıyla mesaj atabilecek. Editör admin, manuel olarak partner ve kullanıcı ekleyebilecek veya silebilecek.
11. Master Admin ise hem kullanıcıların, hem partnerlerin, hem de editör adminlerin her adımını raporlanmış şekilde en ince detayına kadar görebilecek. Bütün istatistikleri (partner portaldaki oturum açma sayısı ve oturum sürelerine, kullanıcılar tarafından yapılan profil görüntülemelerine, takipçi sayılarına, teklif taleplerine, eklenen ürün & hizmetlere ve kullanıcılarla iletişim yoğunluğuna göre aktif partnerleri) görüntüleyebilecek. Partnerlere gelen bütün hizmet taleplerini, yapılan teklifleri ve gerçekleşen, ödeme alınan siparişleri bütün detaylarıyla görebilecek. Partner başvurularını görecek, inceleyecek ve onaylayabilecek. Gerekirse partnerleri, kullanıcıları ve editörleri silebilecek. Editör admindeki bütün yetkilere kendisi de sahip olacak. Admin portalına giriş Footer’daki “ADMIN GİRİŞİ” butonu üzerinden yapılacak. Girilen e-posta ve şifreye göre editör admin veya master admin hesabı açılacak. Adminler e-posta onayı ile şifrelerini değiştirebilecek. Bütün hesaplarda “Şifremi Unuttum” seçeneği olacak. Bütün panellerde “ÇIKIŞ YAP” butonu görünür şekilde olacak. Admin hem kullanıcıları, hem de partnerleri excel tablosuna export edebilecek. Bu kısım için sonradan Google Sheets entegrasyonu ekleyeceğiz. 
12. Sistemi zapier ve Google servisleri entegrasyonlarına hazır kurgula.